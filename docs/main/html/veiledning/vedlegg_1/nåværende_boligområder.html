<h2>Nåværende boligområder</h2>

<h3>Generelt</h3>

<p>Hensikten med retningslinjen er å gi differensierte og stedstilpassede rammer for fortetting.</p>

<h3>Fortetting utover gjeldende plan i områder regulert til frittliggende bebyggelse, unntatt kat. A og C</h3>

<p>I områder regulert til frittliggende bebyggelse (unntatt kat. A og C) kan kommunen etter en konkret vurdering
  tillate fortetting utover det gjeldende plan angir, uten at dette utløser krav om ny plan, under følgende
  forutsetninger:</p>
  
<ul>

  <li>I områder med tydelig bebyggelsesstruktur, der høydedrag, veier eller andre landskapstrekk har vært førende for plassering av bebyggelse, forutsettes det at disse prinsippene videreføres.</li>

  <li>Utbyggingsform (frittliggende småhusbebyggelse) forutsettes oppretthold, jf. punkt 1.2.</li>

  <li>Ytterligere fortetting må ikke være i strid med øvrige bestemmelser i kommuneplanen og heller ikke i strid med vernehensyn verken i kommuneplanen eller i regulerings-/bebyggelsesplan.</li>

  <li>
    Ytterligere fortetting vil ikke kunne anbefales
    <ul>
    <li>ved manglende infrastruktur som gang- og sykkelvei, kollektivtrase, kryssutbedringer og avkjørselsløsninger</li>

    <li>i områder belastet med støy – dvs. gul og rød støysone slik dette er definert i støyretningslinjen T-1442/2016</li>

    <li>i områder belastet med forurensning</li>

    <li>i områder som stenger for kaldluftdrenering</li>

    <li>i fareområder</li>

    <li>i områder som er del av viktig grønnstruktur</li>

    <li>i visuelt og landskapsmessige sårbare områder</li>

    <li>i områder med viktig biologisk mangfold</li>

    <li>der det etter kommunens skjønn bør bygges mer konsentrert (200 m fra
    jernbaneknutepunkt eller i umiddelbar nærhet til sentrumsformål og nærsentre)</li>

    <li>i Arnestad skolekrets utover gjeldende regulering eller som følge av ny regulering før skolekapasiteten er tilfredsstillende</li>    

  </ul>
</li>

  <li>Ved fortetting utover gjeldende plan bør terreng- og landskapstilpasning vektlegges særskilt</li>

</ul>

<p>Rammer</p>
<ul>

  <li>Ved fradeling av eneboligtomt bør tomten være egnet for alminnelig boligbebyggelse og ha en hensiktsmessig arrondering. Tomtestørrelsen må stå i forhold til tomtens beliggenhet, form og beskaffenhet, vernehensyn, områdets typiske tomtestruktur, og hensynet til tilpasning til områdets bebyggelsesstruktur, og tomten bør ha et nettoareal på minimum 700 m². Tomten bør ikke være brattere enn at alminnelig boligbebyggelse, med uteoppholdsareal, atkomstforhold og parkering/garasjering kan løses på en god måte. Normalt bør tomt ikke være brattere enn et gjennomsnittlig stigningsforhold på 1:3. Terreng- og landskapstilpasning bør vektlegges, og kommunen kan med bakgrunn i dette kreve større tomter. Fradeling av eneboligtomt etter disse retningslinjene forutsettes normalt behandlet som mindre reguleringsendring</li>

  <li>Der forholdene ligger godt til rette for det kan det, i stedet for enebolig med evt. Sekundærleilighet tillates en tomannsbolig per eiendom. For å kunne tillate tomannsbolig bør tomten ha et nettoareal på minimum 1200 m². For å kunne tillate tomannsbolig bør det være dokumentert at krav til estetikk, tilpasning til eksisterende bebyggelse og terreng, parkering, atkomst, uteoppholdsareal og andel grønt er tilfredsstilt på en god og helhetlig måte.</li>

</ul>

<h3>Kategori A - Boligområder med spesielle kvaliteter (pbl. § 11- 9, nr. 5, 6 og 7)</h3>

<ul>Boligområder med spesielle kvaliteter er vist på boligkartet med rosa farge og omfatter

  <li>Bebyggelsesmessig enhetlige områder.</li>

  <li>Områder med bevaringsverdi.</li>

  <li>Områder med spesielle kvaliteter som ønskes ivaretatt</li>

  <li>Feltutbygde områder med småhusbebyggelse</li>

  <li>Områder med blokkbebyggelse</li>
  
</ul>

<p>Innen disse boligområdene åpnes det ikke for fortetting ut over gjeldende plan. Dette er i hovedsak begrunnet med behov for å ivareta områdenes karakter (kulturhistoriske verdier, arkitektur, bebyggelsesstruktur, m.m.). Hovedtyngden av disse boligområdene er for øvrig ferdig utbygd, og er av den grunn heller ikke aktuelle for fortetting.</p>

<p>For å sikre bevaring av områdenes karakter i feltutbygde områder, kan kommunen kreve at det utarbeides retningslinjer for mindre tiltak i feltet, når tiltakene ikke er i tråd med gjeldende plan.</p>

<p>Parkeringsnormens krav om to garasjeplasser, jf. punkt 12 / Kapittel 3 – Parkeringsnorm, kan fravikes der det ut fra tilpasnings- og bevaringshensyn vil gi en bedre løsning med enkeltgarasje.</p>

<h4>Høyder/tak</h4>

<p>Ved nye tiltak og ny bebyggelse bør gesimshøyde og takform tilpasses eksisterende bebyggelse innenfor det område det naturlig hører til.</p>

<h4>Områder med skravur</h4>

<p>I områder med boligblokker og konsentrert småhusbebyggelse, og i feltutbygde områder med eneboliger og/eller tomannsboliger, bør antall boenheter være slik det var da området ble utbygd</p>

<h3>Kategori B - Boligområder med utfyllende bestemmelser (pbl. § 11- 9, nr. 5 og 6)</h3>

<p>Boligområder med utfyllende bestemmelser er vist på boligkartet med gul farge. Disse områdene omfattes av planer stadfestet/vedtatt før 1.1.2005, samt enkelte mindre områder/arealer i nyere planer, men der gjeldende reguleringsbestemmelser er stadfestet/vedtatt før 1.1.2005.</p>

<p>Disse boligområdene omfatter boligeiendommer som kan ha rom for fortetting. Områdene rommer også ferdig utbygde eiendommer/områder, herunder mindre feltutbygde områder.</p>

<p>Frittliggende sekundærbolig må tilfredsstille generelle krav til sekundærleilighet og plasseringen bør ikke stride med bebyggelsesstrukturen i området</p>

<p>Ark og oppløft bør ligge inne på takflaten, evt. kan de ha front i flukt med hovedvolumets veggliv, men de bør ikke stikke lenger ut enn hovedvolumets veggliv. Dette gjelder også tilsvarende konstruksjoner som knyttes til ark/takoppbygget. Med innhugg i takflaten menes hull inne på takflaten.</p>

<h4>Kategori C - Boligområder i 100-metersbeltet langs sjøen med utfyllende bestemmelser</h4>

<p>Områder vist med oransje farge på boligkartet omfattes av planer stadfestet/vedtatt før 1.1.2005.</p>

<p>Ark og oppløft bør ligge inne på takflaten, evt. kan de ha front i flukt med hovedvolumets veggliv, men de bør ikke stikke lenger ut enn hovedvolumets veggliv. Dette gjelder også tilsvarende konstruksjoner som knyttes til ark/takoppbygget. Med innhugg i takflaten menes hull inne på takflaten.</p>

<h4>Andre arealformål område for fritidsbebyggelse på Brønnøya (pbl. § 11-7, nr. 1)</h4>

<p>Det er vedtatt følgende ordlyd for Brønnøya: "Område for nåværende godkjente fritids- og helårsboliger, samt nye slike etter vilkår og kriterier som bestemmes av bygningsrådet/kommunestyret."</p>

<p>Bygningsrådet har som en oppfølging av dette, vedtatt kriterier for behandling av søknader om dispensasjon fra reguleringsplan for midlertidig bruksendring av fritidsbolig til helårsbolig.</p>