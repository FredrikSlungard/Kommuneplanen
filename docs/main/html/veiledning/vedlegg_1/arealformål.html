<h2>Retningslinjer til arealformål etter § 11-7 nr. 5 og 6 (pbl. § 11-11)</h2>

<h3>Grønnstruktur - arealformål (pbl. § 11-9, nr. 6)</h3>

<p>Områder avsatt til grønnstruktur på kommuneplankartet omfatter regulerte friområder, herunder parker, badeplasser, områder for lek og uorganisert idrett, naturområder o.l. som er tilgjengelig for allmennheten. Tiltak for å fremme friluftslivet, lek og rekreasjon kan tillates dersom viktige økologiske hensyn blir ivaretatt</p>

<ul>Dersom ikke annet er bestemt i reguleringsbestemmelser for områdene, gjelder
  følgende:

  <li>Eventuelle tiltak bør underordne seg landskapet og områdets naturverdier</li>

  <li>Ved terrengarbeider og planting innenfor grønnstrukturområder der naturpreget bør opprettholdes, bør det fortrinnsvis benyttes stedlige løsmasser og det legges til rette for naturlig etablering av vegetasjon. Ved evt. nyplanting benyttes stedegne arter</li>

  <li>Trær og annen vegetasjon som etter kommunens skjønn er viktig for rekreasjon og lek eller biologisk mangfold bør bevares.</li>

</ul>