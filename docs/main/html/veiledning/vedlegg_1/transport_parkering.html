<h2>Transport og parkering</h2>

<h3>Kollektivtraséer (pbl. § 11-9, nr. 3 og nr. 8)</h3>

<p>Kommuneplankartet synliggjør kollektivtraséer hvor bussens fremkommelighet må sikres i form av kollektivfelt eller annen kollektivprioritering.</p>

<h3>Sykkelveier</h3>

<p>Ved etablering av nyanlegg langs hovedsykkelveinettet, jf. kommunens vedtatte
sykkelstrategi med tilhørende kart for hovedsykkelveinett datert november 2008, skal syklister og gående separeres (sykkelvei med fortau eller sykkelfelt).</p>

<h3>Parkering (pbl. § 11-9, nr. 5)</h3>

<p>Med parkeringsplasser menes plasser både for bil, sykkel, moped/mc og plasser reservert for forflytningshemmede.</p>

<p>Innenfor sentrumsområdene bør det oppmuntres til – og legges til rette for sambruk av parkeringsplasser mellom ulike brukergrupper og bruksformål for å medvirke til størst mulig grad av brukerfleksibilitet og arealeffektivitet.</p>

<p>Ved omregulering av det regulerte parkeringsanlegget på DnB-tomten på Nesøya kan det åpnes for en kombinasjon parkeringshus og andre offentlige formål.</p>