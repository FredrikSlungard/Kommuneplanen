<h1>Definisjoner</h1>

<!--Definisjoner i forbindelse med fortetting, blant annet type bebyggelse-->
<h2>Fortetting og boligfortetting</h2>

<p>Med fortetting og boligfortetting menes etablering av nye boliger/boenheter og opprettelse av nye boligeiendommer i
  nåværende boligområder, enten i tråd med gjeldende plan eller eventuelt også utover det gjeldende plan angir.</p>


<!--Småhus-->
<h3>Småhus</h3>

<p>Fellesbetegnelse på frittliggende og sammenbygde bolighus med inntil tre målbare plan over ferdig planert terreng,
  som gir måleverdig areal jf. NS 3940:2012, der bygningens høyde faller innenfor høydene som er angitt i pbl. § 29-4
  (bygningshøyde fastsettes i reguleringsplanen eller kommuneplanen).
</p>

<!--Boenhet-->
<h3>Boenhet</h3>

<p>En selvstendig boenhet inneholder alle nødvendige hovedfunksjoner som oppholdsrom, kjøkken, bad og toalett, og har
  egen inngang, herunder inngang via hovedbruksenhets rom for kommunikasjon (inkludert trapp).</p>

<p>En selvstendig boenhet kan ha intern
  forbindelse til øvrige boenheter. Definisjonen gjelder både for nybygg og eksisterende bygg.</p>


<!--Hovedbruksenhet-->
<h3>Hovedbruksenhet</h3>

<p>Med hovedbruksenhet menes boenhet (beregnet på én familie/husstand) i småhusbebyggelse.</p>

<!--Definisjoner av frittliggende småhusbebyggelse-->
<h2>Frittliggende småhusbebyggelse</h2>

<h3>Frittliggende bebyggelse</h3>

<p>Enebolig, enebolig med sekundærleilighet/-bolig og horisontalt og vertikalt delt
  tomannsbolig med inntil tre målbare plan over ferdig planert terreng, som gir
  måleverdig areal jf. NS 3940:2012.</p>

<h3>Åpen bebyggelse</h3>

<p>Eneboliger, enebolig med sekundærleilighet/-bolig og horisontalt og vertikalt delte tomannsboliger. Bygningene skal være frittliggende, med innbyrdes avstand på minst 8 m. Reguleringsplanene, og kommuneplanens bestemmelser om antall boenheter, gjelder foran definisjonen om frittliggende småhusbebyggelse.</p>

<h3>Enebolig</h3>

<p>Frittliggende bygning som er beregnet på én hovedbruksenhet.</p>

<h3>Våningshus</h3>

<p>Enebolig med integrert sekundær boenhet, så fremt reguleringsplanen ikke spesifiserer antall boenheter i bestemmelsene til den enkelte plan.</p>

<h3>Tomannsbolig</h3>

<p>Frittliggende bygning (én bygning) beregnet for 2 husstander, med to tilnærmet like store og likeverdige boenheter. </p>

<h2>Konsentert småhusbebyggelse</h2>

<h3>Rekkehus</h3>

<p>Bygning med tre eller flere selvstendige boenheter bygd i en sammenhengende rekke med vertikalt skille (felles skillevegg) mellom de enkelte boenhetene. Hver boenhet har egen inngang.</p>

<h3>Kjedehus</h3>

<p>Med kjedehus menes bygning hvor to eller flere selvstendige boenheter er bygget sammen med mellombygg.</p>

<h3>Tre-/firemannsbolig</h3>

<p>Frittliggende bygning (én bygning) beregnet for 3-4 husstander, med 3-4 tilnærmet like store og likeverdige boenheter (sammenbygget over terreng men ikke sammenbygget med mellombygg, boder, garasjer e.l.)</p>

<h3>Lavblokk</h3>

<p>Med lavblokk menes bolig med fire eller flere boenheter i inntil fire etasjer.</p>

<h3>Tomannsbolig</h3>

<p>Frittliggende bygning (én bygning) beregnet for 2 husstander, med to tilnærmet like store og likeverdige boenheter.</p>

<h3>Definisjon av konsentrert småhusbebyggelse</h3>

<p> Småhus, sammenbygd i kjeder eller rekker, med inntil tre målbare plan over ferdig planert terreng målbare plan, som gir måleverdig areal jf. NS 3940:2012, der bygningens høyde faller innenfor høydene som er angitt i pbl. §29-4
 (bygningshøyde fastsettes i reguleringsplan eller kommuneplan).</p>

 <!--Definisjoner av rom for støyfølsomt bruk-->
<h2>Definisjon av bebyggelse med støyfølsomt bruksformål</h2>

<p>Boliger, sykehus, pleieinstitusjoner, fritidsboliger, skoler og barnehager. Lydkravene i byggeteknisk forskrift
  gjelder imidlertid også for andre typer bygninger med støyfølsomt bruk som kontorer og overnattingssteder.</p>

<h3>Rom med støyfølsom bruk</h3>
  
<p>Rom som brukes til varig opphold som for eksempel stue, soverom eller rom til annen støyfølsom bruk som undervisningsrom og lignende. Kjøkken vil normalt ikke regnes som rom til støyfølsomt bruk. Dette ut fra en vurdering av det på kjøkken kan aksepteres noe høyere støynivåer utenfor fasade enn for stue, soverom og andre oppholdsrom. Kjøkken er imidlertid regnet som rom til varig opphold etter teknisk forskrift, og krav til innendørs støynivå fra utendørs kilder er derfor de samme på kjøkken som for andre oppholdsrom.</p>
  
<h3>Stille områder</h3>
  
<p>Områder som etter kommunens vurdering er viktige for rekreasjon, natur- og friluftsinteresser og er ønskelig å bevare som stille og lite støypåvirkete, eller områder en har som mål å utvikle til stille områder. </p>