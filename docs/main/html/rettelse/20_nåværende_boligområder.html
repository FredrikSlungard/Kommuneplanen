<!--Utdypende forklaring til nåværende boligområder-->
<h3>Presisering av § 20.1, generelt</h3>

<p>I kategori A, B eller C tillates kun småhusbebyggelse. Herunder bebyggelse med inntil 3 målbare plan over terreng jf.
definisjonene i vedlegg 3.</p>

<!--Sekundær boenhet-->
<h3>Presisering av sekundær boenhet</h3>

<ul>
  <li>Samlet bestemmelse med reglene for sekundær boenhet i nåværende boligområder.</li>

  <li>Det er ikke tillatt med sekundær boenhet i tilknytning til tomannsbolig, rekkehus etc., med mindre annet følger av
  den enkelte reguleringsplan.</li>

  <li>Hensikten med bestemmelsen er bl.a. å sikre at en sekundær boenhet er underordnet hovedbruksenheten, og sikre
  tilpasning av volum til eksisterende boligområde.</li>
</ul>

<!--Plassering av mindre støttemurer-->
<h3>Presisering av mindre tiltak utenfor byggegrense</h3>

<p>Mindre støttemurer og mindre terrenginngrep, som er unntatt søknadsplikt i SAK 10 § 4-1, kan plasseres utenfor
byggegrensen</p>

<p>Det er altså ikke nødvendig med søknad om dispensasjon fra byggegrensen for disse tiltakene.</p>

<h3>Presisering av frittliggende garasje</h3>

<p>Hvor reguleringsplanen tillater garasje på inntil 36 m2 BYA utover tillatt bebygd areal kan garasjen også sammenbygge
med boligen</p>

<p>I de tilfeller garasjen bygges sammen med boligen vil de høydebestemmelser som gjelder for boligen også gjelde for
den del av bygget som utgjør garasje.</p>

<ul>
  <li>Dette innebærer at det kan bygges boligdel over garasjen når den er sammenbygget med huset.</li>

  <li>Begrunnelsen er at garasjen allerede opptar et areal på eiendommen, og en overbygging av garasjen bør derfor
  tillates.</li>
</ul>

<h3>Kategori A</h3>

<h4>B) Utnyttelse</h4>

<p>Maksimal utnyttelse på 15 % BYA i hele kategori A, der hvor ikke annet er bestemt i den enkelte plan.</p>

<ul>
  <li>Bakgrunnen for denne suppleringen er at det i området uten skravur finnes reguleringsplaner som ikke regulerer
  maksimalt tillatt bebygd areal.</li>

  <li>Endringen har til hensikt å sikre likebehandling.</li>
</ul>

<h4>C) Parkering</h4>

<p>Der reguleringsplanen tillater garasje på 35 m2 kan garasjen være på 36 m2 (18m2 x 2), uten at krav om dispensasjon utløses</p>

<ul>
  <li>Hensikten er å redusere behovet for å søke dispensasjon 1m2 for å føre opp en garasje med standard størrelse på 36 m2.</li>

  <li>Merk: unntaket gjelder ikke når reguleringsplanen fastsetter garasje på under 35 m2.</li>
</ul>

<h3>Kategori B</h3>

<h4>A) Boenheter</h4>

<p>Det er tillatt med to boenheter per tomt når reguleringsplanen eller kommuneplanen ikke angir antall boenheter.</p>

<p>Dersom det er regulert antall boenheter gjelder reguleringsplanen (kart og bestemmelser) foran kommuneplanen</p>

<ul>
  <li>Det må fremgå av reguleringsplanen at den tar stilling til antall boenheter. Det er for eksempel ikke tilstrekkelig
  for å avslå søknad om to boenheter dersom det kun er inntegnet én bygningskropp på plankartet</li>
</ul>

<p>Presisering av at det kun tillates to boenheter i form av enten én enebolig med tilhørende sekundær boenhet eller én
tomannsbolig.</p>

<p>Merk: Dette gjelder kun når antall boenheter ikke følger av plan.</p>

<h4>Eksempel 1</h4>

<p>Reguleringsplanen angir «enebolig med sekundærleilighet»: Plangrunnlaget angir antall boenheter (to boenheter), men
ikke i form av tomannsbolig</p>

<p><b>Konklusjon:</b> Tomannsbolig er ikke tillatt på tomten (kommuneplanens bestemmelse kommer ikke til anvendelse).</p>

<h4>Eksempel 2</h4>

<p>Reguleringsplanen angir «våningshus», uten nærmere presisering av antall boenheter. Da gjelder definisjonen av
våningshus i kommuneplanen: «enebolig med integrert sekundær boenhet». Plangrunnlaget angir da antall boenheter (to
boenheter), men ikke i form av tomannsbolig</p>

<p>Konklusjon: Tomannsbolig er ikke tillatt på tomten (kommuneplanens bestemmelse kommer ikke til anvendelse).</p>

<p>Merk: Det gjelder et fravik fra definisjonen av våningshus i kategori B, ettersom den sekundære boenheten kan være frittliggende.</p>

<h4>C) Høyder</h3>

<h5>Pulttak og flate tak</h5>

<ul>
  <li>Tillatt med flate tak og pulttak i hele kategori B.</li>
  <li>Maksimalt 4 graders takvinkel.</li>
  <li>Absolutt høydebegrensning på 7,5 meter måles fra eksisterende terreng.</li>

  <ul>
    <li>Hensikten med høydebegrensningen er å forhindre høye og dominerende fasader, og manipulering av terrenget.</li>
  </ul>
</ul>

<h5>Inntrukket toppetasje</h5>

<ul>
  <li>Hele fasaden på to av fasadesidene på toppetasjen må flukte med underliggende fasadeliv. Dette skal sikre at det er mulig å måle loddrett ned til eksisterende terrenglinje.</li>

  <li>Det er ikke tillatt med innhugg i de to fasadene som skal flukte med fasadelivet. o Unntak må derfor behandles som dispensasjon.</li>

  <li>Høydebegrensingen på 7,5 meters høyde fra eksisterende terreng gjelder for alle fasadene på boligen</li>

  <ul>
    <li>Hvor på fasadene høydebegrensingen gjør seg gjeldene kan variere forhold til tomtens eksisterende typografi.</li>

    <li>o Unntak må derfor behandles som dispensasjon.</li>
  </ul>

  <li>Hensikten med bestemmelsen er å sikre at toppetasjen trekkes tilbake og holder seg innenfor den absolutte høydebegrensningen på 7,5 meters høyde fra eksisterende terreng. Begrensningen er satt for å forhindre høye og
  dominerende fasader, og manipulering av terrenget.</li>

  <li>Bestemmelsens intensjon medfører at takoppbygg ikke er tillatt.</li>
</ul>

<h4>E) Tak</h4>

<p>Regulert takform oppheves. Det er dermed tillatt med flate tak og pulttak i hele kategori B.</p>

<p>Merk: Ikke tillatt med ark/oppløft/innhugg i takflaten når boligen har pulttak eller flatt tak.</p>

<h5>Takterrasser</h5>

<ul>
  <li>Ikke tillatt med takterrasse over 5,5 meters høyde.</li>

  <li>Ingen begrensninger på takterrasser som ligger under 3,5 meter fra gjennomsnitt terrengnivå i henhold til TEK.</li>

  <ul>
    <li>Takterrasser under 3,5 meters høyde må ikke ha tilbaketrukket rekkverk, og medregnes ikke i størrelsesbegrensningen
    på 30 m2 for takterrasser over 3,5 meters høyde</li>
  </ul>

  <li>Bestemmelsen gjelder for takterrasser på bygning som inneholder en eller flere boenheter, og ikke på øvrige bygninger
  som garasje, uthus etc.</li>

  <li>Det tillates 30 m2 takterrasse per boenhet</li>

  <li>Hensikten med bestemmelsen er å begrense innsyn, utsyn og sjenanse for naboer</li>
</ul>

<h3>Kategori C</h3>

<h4>E) Tak</h4>

<ul>
  <li>Regulert takform oppheves. Det vil si at det er tillatt med flate tak og pulttak i hele kategori C.</li>

  <li>Høydebegrensingen på 5,5 meter gjelder uansett takform.</li>

  <li>Merk: Ikke tillatt med ark/oppløft/innhugg i takflaten når boligen har pulttak eller flatt tak.</li>
</ul>

<h4>Takterrasser</h4>

<ul>
  <li>Ikke tillatt med takterrasse over 5,5 meters høyde.</li>
  <li>Ingen begrensninger på takterrasser som ligger under 3,5 meter fra gjennomsnitt terrengnivå i henhold til TEK.</li>

  <ul>
    <li>Takterrasser under 3,5 meters høyde må ikke ha tilbaketrukket rekkverk, og medregnes ikke i størrelsesbegrensningen
    på 30 m2 for takterrasser over 3,5 meters høyde.</li>
  </ul>

  <li>Bestemmelsen gjelder for takterrasser på bygning som inneholder en eller flere boenheter, og ikke på øvrige bygninger
  som garasje, uthus etc.</li>

  <li>Det tillates 30 m2 takterrasse per boenhet</li>

  <li>Hensikten med bestemmelsen er å begrense innsyn, utsyn og sjenanse for naboer.</li>
</ul>