<!--Bestemmelser i forbindelse med plankrav (nye reguleringsplaner etc.-->
<div id="kpl_Plankrav">
  <h1>Plankrav, rekkefølgekrav og hjemmel for utbyggingsavtaler</h1>

  <h2>1. Krav om reguleringsplan (pbl. § 11-9, nr. 1)</h2>

  <h3>1.1 Plankrav</h3>

  <p>I områder avsatt til utbyggingsformål samt arealformål småbåthavn, kan arbeid og tiltak
    som nevnt i pbl. §§ 20-1 og 20-2 (tiltak som krever søknad og tillatelse), herunder
    opprettelse av ny grunneiendom til slike formål, ikke finne sted før området inngår i en
    reguleringsplan. Rivningssøknader som ikke omfattes av bestemmelsenes punkt 5
    (kulturminner) unntas fra det generelle plankravet.</p>

  <p>Med utbyggingsformål menes arealformål etter pbl. § 11 7 nr. 1 og 2.
  </p>

  <p>Asker kommune kan kreve en samlet planlegging av større områder, der dette anses
    nødvendig eller hensiktsmessig av hensyn til helheten, sett i forhold til bl.a.:
    Sentrumsutvikling(kommunesenter, lokalsenter og nærsenter), bebyggelsesstruktur,
    teknisk infrastruktur (vei, VA, energiløsninger, støyskjerming), grønnstruktur (landskap,
    friområder, lekearealer), sosial infrastruktur (barnehager, grendehus), kulturmiljøer,
    klimatilpasninger og overvannshåndtering.</p>
</div>

<div id="kpl_ny_reguleringsplan">
  <h3>1.2 Krav om ny reguleringsplan ved boligfortetting i
    småhusbebyggelsen</h3>

  <p>Ved boligfortetting med konsentrert småhusbebyggelse i stedet for frittliggende
    småhusbebyggelse, skal det utarbeides ny reguleringsplan – detaljregulering.
  </p>
</div>

<div id="kpl_plan_støyutsatt">
  <h3>1.3 Krav om ny reguleringsplan ved boligfortetting i støyutsatt område</h3>

  <p>Ved fortetting i støyutsatte områder (gul og rød sone slik dette er definert i Retningslinje
    for behandling av støy i arealplanlegging T-1442/2016) som går utover gjeldende
    reguleringsplan, kreves utarbeidet ny reguleringsplan.</p>
</div>

<div id="kpl_plan_riving_kulturminne">
  <h3>1.4 Krav om ny reguleringsplan ved riving av kulturminne</h3>

  <p>Søknad om riving av kulturminner utløser plankrav.
  </p>
</div>

<div id="kpl_plan_dikemark">
  <h3>1.5 Krav om en samlet plan for Dikemarkområdet</h3>

  <p>For områder på Dikemark som er vist med avgrensning på kommuneplankartet, kan arbeid og tiltak som nevnt i pbl. §§
    20-1
    og 20-2 (tiltak som krever søknad og tillatelse), herunder opprettelse av ny grunneiendom til slike formål og
    bruksendringer, ikke finne sted før det er utarbeidet ny plan, enten som kommunedelplan eller områderegulering.
  </p>

</div>

<div id="kpl_plan_samlet">
  <h3>1.6 Føringer for samlet plan</h3>
  
  <p>Områder på Dikemark, som på kommuneplankartet er vist som kombinert bebyggelse og anleggsformål, kan planlegges
    for
    blandet formål med boliger og tilhørende anlegg, offentlig/privat tjenesteyting, næring, med mer, og med
    hensynssone(r)
    med angitte særlige hensyn.
  </p>
</div>