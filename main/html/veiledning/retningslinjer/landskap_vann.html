<h2>Landskap, grønnstruktur, vassdragssone og strandsone</h2>

<h3>Landskap og landskapsestetikk</h3>

<p>Åsrygger, høydedrag, landskaps- og vegetasjonssilhuetter er av stor verdi for Askerlandskapet, og hensynet til disse
  bør ivaretas ved regulering. Ny bebyggelse og nye anlegg bør underordnes viktige landskapstrekk.</p>

<h3>Grønnstruktur</h3>

<h4>Grønne korridorer og grøntdrag i byggesonen (pbl. § 11-9, nr. 6)</h4>

<p>Sammenhengende grønne korridorer og grøntdrag (uavhengig av formål) i byggesonen, inkl. forbindelser til overordnete
  friluftsområder, skal sikres og videreutvikles. Grønne korridorer og grøntdrag ivaretar både landskap, økologiske
  sammenhenger og ferdselsårer. Gatetrær og alléer langs veier og stier sikres gjennom reguleringsplan.</p>

<h4>Registreringer ved planarbeid</h4>

<p>Ved all utbygging og i alt anleggsarbeid bør det sikres mot spredning av fremmede arter. Det kan være aktuelt å
  kreve
  utarbeidet egne miljøoppfølgingsprogram (MOP) i forbindelse med bygge- og anleggsvirksomhet.</p>

<h4>Hensynssone – båndlagte områder etter naturmangfoldloven/naturvernloven (pbl. § 11-8, bokstav d)</h4>

<p>Sonen omfatter områder vernet i medhold av naturvernloven (av 1970), nå inngått i naturmangfoldloven (av 2010). Alle
  områdene har egne forskrifter</p>

<h3>Vassdragssoner og naturmiljø</h3>

<h4>Hensynssone naturmiljø / vassdragssoner (pbl. § 11-8, bokstav c og 11-9, nr. 6)</h4>

<p>Langs alle vassdrag inkl. bekker, vann og tjern, bør det opprettholdes og om mulig utvikles/videreutvikles et
  naturlig
  vegetasjonsbelte som ivaretar viktige økologiske funksjoner, motvirker erosjon og tjener flomsikring og
  friluftslivet.</p>

<ul>
  <p>Bygge- og anleggstiltak som nevnt i pbl. §§ 20-1, 20-2 og 20-3, samt fradeling av tomt til slike formål, er ikke
    tillatt. Unntatt fra forbudet som kan tillates av kommunen etter særskilt søknad er følgende:</p>

  <li>mindre anlegg for ferdsel og friluftsliv for allmennheten.</li>
  <li>utbedringer av nødvendige samfunnsnyttige/ tekniske anlegg.</li>

</ul>

<h3>Strandsonen</h3>

<p>I 100-metersbeltet langs sjøen gjelder statlige planretningslinjer for ivaretakelse av natur- og kulturlandskap og
  allmennhetens interesser. Retningslinjene legges til grunn når søknader behandles.</p>

<p>Det er spesielt viktig å ta vare på naturmark i strandsonen. I strandsonen oppfattes ”vesentlig terrenginngrep”
  etter pbl. § 20-1, bokstav k), også å omfatte mindre byggetiltak som ellers er unntatt søknadsplikt, for eksempel
  mindre terrenginngrep, støttemurer, trapper og et hvert inngrep i marksjiktet der det er naturmark, herunder
  tilførsel av sand
  på strender.</p>

<h4>Rammer for brygge (pbl. § 1-5 og 11-9, nr.5)</h4>

<p>Dersom reguleringsplanen åpner andre målgitte bryggestørrelser kan disse legges til grunn i stedet for
  kommuneplanens
  bestemmelse
  Før kommunen behandler bryggesøknader, skal søknader som ikke er i samsvar med reguleringsplaner vedtatt etter år
  2000, være forelagt overordnet berørt statlig myndighet til uttalelse jf. Plan- og bygningsloven. Ved utbygging av
  brygger i henhold til reguleringsplaner fra før 2000, kan det bli krevet marinbiologiske- og marinarkeologiske
  undersøkelser før tillatelse kan gis.</p>

<p>Tillatelse til å etablere brygge gir ingen rett til å mudre. Mudring er i utgangspunktet ikke tillatt, og det er
  fylkesmannen som behandler slike søknader.</p>

<h4>Småbåthavner (pbl. § 11-9, nr. 1 og 11-11, nr. 5)</h4>

<p>Se vedlegg «Småbåthavner og brygger i Asker kommune, datert mai 2014», for nærmere definisjoner av havner og
  brygger, samt generelle føringer for videreutvikling av småbåthavner.</p>