<h2>Teknisk infrastruktur, miljøkvalitet og samfunnssikkerhet</h2>

<h3>Krav til sikkerhetstiltak (pbl. § 11-9, nr. 8 og § 11-8, bokstav a)</h3>

<h4>Flom, erosjon og stormflo</h4>

<p>Temakart Flomsoner, erosjon, flomveier, forsenkninger og stormflo angir soner som kan være utsatt for eller medføre fare. Sonene på aktsomhetskartet baserer seg på teoretiske modeller og fanger ikke opp alle områder som kan rammes av flom. Det skal derfor utøves stor aktsomhet både i og utenfor sonene.</p>

<p>I forbindelse med reguleringsarbeid og søknad om tiltak iht. pbl. § 20-1, skal det gjennomføres nærmere kartlegging og vurdering av flom- og erosjonsfare. ROS-analyser som ivaretar TEK10/17 § 7, skal være utarbeidet av fagkyndige og foreligge før det gis eventuelle rammetillatelser.</p>

<p>Dersom arealer som kan være utsatt for stormflo skal bebygges, og eksisterende bebyggelse endres vesentlig, skal det gjennomføres risiko- og sårbarhetsanalyser, jf. plan- og bygningslovens § 4-3. ROS-analysen må inneholde vurderinger av stormflo, og hvilke konsekvenser dette kan gi. TEK10/17 skal legges til grunn for planleggingen og ROS-analysen må foreligge før det gis eventuelle rammetillatelser.</p>

<h3>Krav til infrastruktur og tekniske løsninger (pbl. § 11-9 nr. 3)</h3>

<h4>Krav til vannmiljø og lokal overvannshåndtering (pbl. § 11-9 nr. 3 og nr. 6)
</h4>

<p>Overvann genereres fra nedbør og skal benyttes som en ressurs og som et positivt landskapselement i bomiljøer og bygde omgivelser, i forbindelse med rekreasjonsformål og for å fremme biologisk mangfold. </p>

<p>Ved all arealplanlegging bør det så tidlig som mulig i planleggingen utarbeides en helhetlig plan for klimatilpasset overvannshåndtering. Planen skal etterstrebe ivaretakelse av vannets naturlige kretsløp og utnytte naturens selvrensingsevne. Dette kan oppnås ved at overvann håndteres lokalt og åpent, gjennom infiltrasjon, fordrøyning, eventuelle flomveier kartlegges og at overvannet utnyttes som en ressurs i planen.</p>

<p>Ved regulering og ved søknad om bygge- og anleggstiltak kan kommunen kreve at det redegjøres for alt overvann; både takvann, overflatevann og drensvann, og redegjørelsen skal inkludere angivelse av tiltak. Overvann fra forurensede områder som ikke tilfredsstiller kravene til vannkvalitet, må renses. Kommunen kan kreve at det videre redegjøres for vannforsyning med uttak for brannslokking, avløpssystem og overvannshåndtering.</p>

<h4>Energi (pbl. § 11-9, nr. 8)</h4>

<p>Energiløsningene skal bidra til oppnåelse av målene i Asker kommunes energi- og klimaplan.</p>

<ul><p>Med referanse i målene i kommunens energi- og klimaplan og gjeldende teknisk standard skal behov for termisk og elektrisk energi til stasjonær bruk (all energi bruk uten om transport) kartlegges. Det skal utredes alternative konsepter for kilder og distribusjon for å dekke energibehovet til tiltaket. Det skal gjøres tekniske og økonomiske vurderinger rundt:</p>

  <li>potensialet for bruk av solenergi (solfangere og/eller solceller) og hva som skal til for å utnytte potensialet (orientering, utforming, takvinkler, sol/skyggeforhold etc.).</li>

  <li> potensialet for utnyttelse av geoenergi eller energi fra sjøvarme.</li>
</ul>

<p>Videre skal viktige rammebetingelser utredes. Eksempelvis fysiske konsekvenser i forhold til infrastruktur, og arealbehov for eventuelle energisentraler og brønnparker.</p>

<p>Energiutredningen skal inneholde økonomiske vurdering basert på livsløpskostnader (LCC). Herunder økonomiske betraktninger rundt investering, og drift over levetiden for de ulike alternativene.</p>

<h4>Renovasjon (pbl. § 11-9, nr. 6)</h4>

<p>Krav til avfallsløsning etter boligtetthet. Tabellen er retningsgivende.</p>

<table aria-label="Krav til avfallsløsning">
  <!--Overskrifter-->
  <thead>
    <tr>
      <th>Type oppsamlingsenhet/renovasjonsløsning</th>
      <th>Antall boliger</th>
    </tr>
  </thead>

  <!--Innhold-->
  <tbody>
      <tr>
        <td>Småbeholder på hjul</td>
        <td>< 20</td>
      </tr>

    <tr>
      <td>Nedgravd konteiner</td>
      <td>20-300 boliger</td>
    </tr>

    <tr>
      <td>Stasjonært avfallssug</td>
      <td>> 300 boliger</td>
    </tr>

  </tbody>
</table>

<p>for nye boligprosjekter med mer enn 50 nye boenheter kan kommunen kreve tilknytning til stasjonært avfallssug dersom dette allerede er etablert og har tilstrekkelig kapasitet.</p>

<h4>Byggegrense mot fylkesveier og jernbane (pbl. § 11-9, nr. 5)</h4>

<p>Byggegrensene som er angitt i punkt 14.2 er ment for tiltak som nevnt i pbl. §§ 20-1, 20-2 og 20-3.</p>

<p>Ved regulering kan det fastsettes avvikende byggegrenser.</p>

<p>Ved utvikling av kommunesenter, lokalsentre og nærsentre kan det være aktuelt å fastsette byggegrense tettere på gate/vei, enn i byggeområdene for øvrig.</p>

<p>Byggegrense måles fra senterlinje vei. Langs E18 måles byggegrense fra senterlinje nærmeste kjørefelt.</p>

<h4>Krav til tekniske løsninger for kommunale veier, inkl veibelysning (pbl. § 11-9, nr. 3)</h4>

<p>Kommunens til en hver tid gjeldende vei- og gatenormal bør legges til grunn for arealplanlegging som omfatter regulering av lokale veier (kommunale/offentlige eller private felles boligveier, fortau, gang-/sykkelvei).</p>

<h3>Støy og luftforurensning</h3>

<h4>Generelt (pbl. § 11-9, nr. 6)</h4>

<p>Det vises til www.asker.kommune.no for kommunens anvisninger for støyfaglig
utredning. Det vises til punkt 15.5 for avviksområder for støy i definerte sentrumsområder. Temakart Støy viser gul/rød støysone (beregninger utført 2016).</p>

<h4>Stille/grønne områder (pbl. § 11-9, nr. 1 og nr. 6)</h4>

<p>Grønnstruktur og naturområder, som vist på kommuneplankartet, defineres som stille områder.</p>

<p>Angitte områder med grønnstruktur og naturområder bør bevares som stille og lite støypåvirkete. De grønne områdenes fremtidige kvalitet og brukbarhet, samt natur og kulturverdi skal sikres, dagens støynivå bør ikke økes som følge av nye støykilder, spesielt ikke fra veitrafikkstøy.</p>

<p>Det er et mål at støygrense i kommunedelplanens definerte grønne områder ikke
 overstiger Lden 50 dB. Tillatt støygrenser bør i det enkelte tilfelle vurderes i forhold til områdets kvalitet, bruk og samfunnsnytte.</p>

 <h4>Radon (pbl. § 11-9, nr. 6)</h4>