<h2>15. Støy og luftforurensning</h2>
  <h3>15.1. Generelt (pbl. § 11-9, nr. 6)</h3>
    <p>Retningslinje for behandling av luftkvalitet i arealplanleggingen T-1520 og retningslinje for behandling av støy i arealplanlegging T-1442/2016, skal legges til grunn for planlegging av ny bebyggelse til støyfølsomt bruksformål (Boenheter, boliger, fritidsboliger, sykehus, pleieinstitusjoner skoler og barnehager). Grenseverdier i T-1442/2016, tabell 3 skal tilfredsstilles.</p>
    
  <h3>15.2. Etablering av boenhet i nåværende boligområder</h3>

  <p>Nye boliger/boenheter tillates kun i grønn støysone(støy < 55dB) slik dette er definert i støyretningslinjen T-1442/2016, og krav etter tabell 3. Tiltak i gul støysone kan tillates under forutsetning av at det gjøres avbøtende tiltak etter en støyfaglig utredning. I gul støysone skal rom med støyfølsomt bruksformål ha minimum ett vindu eller én dør som kan åpnes mot boligens/boenheters stille side (grønn sone).</p>

  <h3>15.3. Krav til støyfaglig utredning</h3>

  <p>Ved etablering av byggetiltak med støyfølsomme bruksformål i gul og rød sone definert i retningslinjen(T-1442/16, tabell 1) kreves en støyfaglig utredning. Støyfaglig utredning, inkludert refleksjonsstøy og støy fra utendørs kilder, skal foreligge samtidig med reguleringsforslag, eventuelt ved søknad om rammetillatelse og igangsettingstillatelse i byggesaker.</p>

  <p>Nødvendige avveininger og avbøtende tiltak skal fastsettes i reguleringsplan, rammetillatelse og igangsettingstillatelse. Det vises til plankrav i pkt 1.3.</p>
  
  <p>Kommunens støysonekart for vei og jernbane, jf Asker kommunes kartdatabase, er grunnlag for vurdering av behov for støyfaglig utredning.</p>

  <h3>15.4. Rød støysone</h3>

  <p>Nye bygninger med støyfølsomt bruksformål i henhold til kommuneplanens definisjon1
      tillates ikke etablert i rød sone (støy>65dB) slik definert av tabell 1 i T-1442/16, med
      mindre disse tillates jfr. pkt. 15.5.
      Eksisterende bygninger med støyfølsomt bruksformål innenfor rød støysone kan utvides
      og påbygges, forutsatt at det ikke fører til flere boenheter. Krav til maksimal tillatt
      innendørs støy(for rom med støyfølsom bruk1
      ) skal ivaretas i henhold til TEK; maksimalt
      30dB.</p>

    <p>Retningslinje:<br>
    1. Se vedlegg 3, definisjoner</p>

  <h3>15.5. Aktuelle avviksområder for støy (Sentrumsområder), jf.
      støyretningslinjen T-1442/2012 (pbl. § 11-9, nr. 6)</h3>

      <p>Innenfor kommuneplankartets avmerkede sentrumsområder (stiplet, brun linje), kan etablering av nye støyfølsomme bruksformål innenfor rød sone tillates på følgende vilkår:</p>
      <p>
          Støynivå på private uteoppholdsarealer og (andel) felles uteoppholdsareal avsatt til lekeplass / nærmiljøanlegg skal ikke overstige Lden 55 dB fra veitrafikk. <br>

          All bebyggelse skal ha balansert ventilasjon. <br>

          Alle boenheter skal ha minst halvparten av oppholdsrommene og minst to soverom (ved
          to eller flere) mot en stille fasade (støynivå under Lden 55 dB utenfor fasade).

      </p>

  <h3>15.6. Stille områder /formål grønnstruktur, friområder og
      naturområder (pbl. § 11-9, nr. 1 og nr. 6)</h3>

  <p>Ny reguleringsplan kreves utarbeidet ved planer om ny støyende virksomhet med nærhet til grønne områder. Støyfaglig utredning skal foreligge samtidig med reguleringsforslag. Nødvendige avveininger og avbøtende tiltak skal fastsettes gjennom reguleringsprosessen.</p>