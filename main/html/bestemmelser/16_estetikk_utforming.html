<h1>Estetikk og utforming</h1>

<h2>16. Estetikk (pbl. § 11-9, nr. 6)</h2>

<h3>16.1. Estetiske krav til bebyggelse og anlegg</h3>

<p>Ved planlegging, utbygging og gjennomføring av nye tiltak samt endringer av eksisterende tiltak stilles det krav til estetisk utforming.</p>

<p>Bebyggelse og anlegg skal</p>
<ul>
  <li>utformes i samspill med landskap, terreng, vegetasjon, kultur- og naturmiljø, biologisk mangfold og blågrønnstruktur</li>
  <li>ha plassering, form, volum, skala og material- og fargevalg tilpasset omgivelsene og kulturminner.</li>
  <li>fremme gode gate og uterom, samt ta vare på og utvikle eksisterende vegetasjon og landskapsbilde.</li>
</ul>

<p>Alle plan- og byggesaker skal inneholde en redegjørelse og vurdering av tiltakets estetiske sider, både i forhold til seg selv, til omgivelsene og til fjernvirkning.</p>

<h3>16.2. Grøntareal</h3>

<p>Der ikke annet er bestemt i reguleringsplan, skal alle byggeområder utenom
    sentrumsområdene ha en andel grøntareal som er minimum 30 % av netto tomteareal.
    Ved utarbeidelse av nye reguleringsplaner skal terreng og overflateutforming,
    grønnstruktur, vegetasjon og overvannshåndtering samordnes.</p>

<h2>17. Gjerde (pbl. § 11-9, nr. 6)</h2>

<p>Der annet ikke er bestemt i den enkelte plan, skal gjerde ikke være høyere enn 1,2 m. Gjerde utformes med åpent rekkverk og må ikke komme i konflikt med frisikt/frisiktsoner.</p>

<h2>18. Skilt- og reklameinnretninger (pbl. § 11-9, nr. 5)</h2>

<p>Bestemmelsen og retningslinjer for skilt og reklame innretninger gjelder slik det framkommer av Bestemmelser for skilt og reklameinnretninger i Asker kommune, datert 09.05.2014.</p>
