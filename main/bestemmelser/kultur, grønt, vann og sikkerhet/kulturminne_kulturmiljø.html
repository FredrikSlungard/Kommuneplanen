<!--Generelle bestemmelser om kulturmiljø-->
<div id="kpl_kulturminne_og_kulturmiljø">
  <h2>Kulturminner og kulturmiljø – generelt (pbl. § 11-9, nr. 7)
</h2>
  <p>Ved bygge- og anleggstiltak som berører bebyggelse vist på kommunens økonomiske kartverk fra 1950-tallet, skal det ved
  tiltak sendes inn nødvendig dokumentasjon av eksisterende bebyggelses historie.<br>
  Før vedtak fattes, skal bebyggelsens verdi som kulturminne vurderes av kommunen. Endelig bevaringsverdi fastsettes ved
  regulering.</p>
</div>

<div id="kpl_hensynssone_viktig_kulturmiljø">
  <h2>Hensynssone – viktig kulturmiljø (pbl. § 11-8, bokstav c og § 11-9,  
  nr. 7)
</h2>
<p>I områder med viktige kulturmiljøer, skal det tas spesielle hensyn til kulturlandskapet, spor etter tradisjonell
landbruksdrift, registrerte kulturminner og kulturmiljø. Den kulturhistorisk verdifulle bebyggelsen skal søkes bevart
og områdenes særpregede miljø skal sikres. Veifar, kulturlandskap, landskapsrom, verdifulle trær, isdammer, bruer,
steingjerder, brygger og lignende, skal bevares. Nye tiltak skal begrenses og tilpasses eksisterende kultur- og
naturmiljø.
</p>

<p>I LNF-områdene skal alle tiltak lokaliseres og utformes slik at gårdsbebyggelse og landskapets karakter opprettholdes.
</p>

<p>Det skal legges spesiell vekt på hensynet til å opprettholde verneverdige kulturlandskap ved planlegging og
gjennomføring av byggetiltak, jf. temakart for kulturminner og kulturmiljø og Asker kommunes kulturminnebase.
</p>

<p>I område B08 skal viktige kulturminneverdier ivaretas, herunder særlig tun med hage , våningshus og sidebygning, samt
låve.
</p>
</div>

<div id="kpl_fredet_kulturminne">
  <h2>Kulturminner og kulturmiljø: Hensynssone – kulturminner fredet
  etter kulturminneloven</h2>

  <p>For alle tiltak som kan komme til å virke inn på automatisk fredete kulturminner, må det søkes kulturminnemyndigheten
  om tillatelse etter lov om kulturminner § 8.
</p>

<p>Alle punkter vist som R på temakart Kulturminner og kulturmiljø, skal regnes som hensynssone. Området er fredet iht.
vedtak gjort etter lov om kulturminner §§ 4, 15 og 19, og bygningsfredningsloven av 1920.
</p>

<p>Ved utarbeiding av reguleringsplaner samt planlegging av andre offentlige og større private tiltak, må det tas kontakt
med regional kulturminneforvaltning for å avklare om tiltaket vil virke inn på automatisk fredete kulturminner, jfr.
lov om kulturminner § 9.
</p>
</div>